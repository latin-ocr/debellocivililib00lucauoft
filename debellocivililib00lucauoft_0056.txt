16 LVCANI DE BELLO CIVILI

aethere Thessalicas, teneat cum fulmina, caedes?
scilicet ipse petet Pholoen, petet ignibus Oeten
immeritaeque nemus Rhodopes pinusque Mimantis:
Cassius hoc potius feriet caput? astra Thyestae 451
intulit, et subitis damnauit noctibus Argos:

tot similes fratrum gladios patrumque gerenti
Thessaliae dabit ille diem? mortalia nulli

sunt curata deo. cladis tamen huius habemus · 455
uindictam, quantam terris dare numina fas est.

bella pares superis facient ciuilia diuos 3

fulminibus manes radiisque ornabit et astris,

inque deum templis iurabit Roma per umbras.

The pause before tlze battle. It is broken by Crastinus
hurling his lance. Missiles and swords. Lukewafm-
ness of the Pompeiam and ardour af the Caesarians.

Vt rapido cursu fati suprema morantem 460
consumpsere locum, parua tellure dirempti,
quo sua pila cadant, aut quam sibi fata min-entur 463
inde manum, spectant3 uultusque ac noscere tempus, 462
facturi quae monstra forent. uidere parentes
frontibus aduersis fraternaque comminus arma; 465
nec libuit mutare locum: tamen omnia torpor
pectora constrinxit, gelidusque in uiscera sanguis
perculsa pietate coit, totaeque cohortes
pila parata diu tensis tenuere lacertis.
di tibi non mortem, quae cunctis poena paratur, 470
sed sensum post fata tuae dent, Crastine, morti,
cuius torta manu commisit lancea bellum
primaque Thessaliam Romano sanguine tinxit.
o praeceps rabies, cum Caesar tela teneret,
inuenta est prior ulla manus? tunc stridulus aer 475

