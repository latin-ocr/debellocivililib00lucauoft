LIB. vn 688—746. 2 5

scilicet inmenso superest ex nomine multum:

teque minor solo, cunctas inpellere gentes

rursus in arma potes, rursusque in fata redire·

sed ‘Quid opus uicto populis aut urbibus?' inquit 720
‘uictori praestate fidem.' tu, Caesar, in alto

caedis adhuc cumulo patriae per uiscera uadis:

at tibi iam, populos donat gener. auehit inde
Pompeium sonipes: gemitus lacrimaeque secuntur
plurimaque in saeuos populi conuicia diuos, 725
nunc tibi uera fides quaesiti, Magne, fauoris

’ contigit ac fructuS. felix se nescit amari.

Caesar steps the slaughter and summons his troops to
seize and plunder tlte Pompeian camp.

Caesar ut Hesperio uidit satis arua natare
sanguine, parcendum ferro manibusque suorum
iam ratus, ut uiles animas perituraque frustra 730
agmina permisit uitae. sed castra fugatos
ne reuocent pellatque quies nocturna pauorem,
protinus hostili statuit succedere uallo,
dum fortuna calet, dum conficit omnia terror,
non uerituS, graue ne fessis †aut Marte subactis † 735
hoc foret imperium. non magno hortamine miles
in praedam ducendus erat 3 ‘Victoria nobis
plena, uiri3’ dixit ‘superest pro sanguine merceS‚
quam monstrare meum est 3 neque enim donare uocab0‚
quod sibi quisque dabit. cunctis en plena metallis 740
castra patent3 raptum Hesperiis e gentibus aurum
hic iacet, ansque premunt tentoria gazas.
tot regum fortuna simul Magnique coacta
exspectat dominos: propera praecedere, miles,
quos sequeris 3 quascumque tuas Pharsalia fecit, 745
a uictis rapiuntur opes.’ nec plura locutus

